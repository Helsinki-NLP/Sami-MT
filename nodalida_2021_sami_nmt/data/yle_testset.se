Mu jávri Árbevieruiguin go eallá de luondu gal biebmá ain 2010-logusge.
ANÁR Muttošjávrri alde máilbmi šlietnjá áibbas vielgadin.
Dušše orda earuha almmi jieŋas.
Leat ođđajagimánu maŋimuš beaivvit.
Ovddit vahku ruostibuollašiid maŋŋá leat ain sullii 20 buolašceahki.
Skábma lea aiddo nohkan ja badjáneaddji beaivváža suotnjarat báidnigohtet almmi.
Anna Morottaja bovre jikŋii ráiggiid ja sahá daid bokte rutni.
Son lea ráhkkaneamen juoŋastit.
Dat gáibidit dárkilis lihkastagaid
Jávri lea leamašan munnje buorre.
Anna Morottaja, 49, lea bearraša guovtti mánás nuorat.
Oahpu gazzan ii mannan duššás.
Morottaja oahpahišgođii ieš anárašgiela Sámi oahpahusguovddážis.
Juo mánnán Anna Morottaja jođii vieljainis luomejeakkis váhnemiid fárus.
Mánáguovttos láviiga dolastallat jeaggeravddas dan botta, go áhčči ja eadni lubmiiga.
Murjenreaissuide hárjánii ja rávesolmmožin dat lei juo šaddan vierrun.
Murjemis beassá álkit dakkár jallodahkii.
Moatte beaivvi maŋŋá orru, ahte olles áigge galgá čoaggit.
Morottaja láve murjet nu ollu, ahte eallá dálvvi badjel.
Das eai leat mirkkot, seailluhanávdnasat dahje ivnnit.
Luonddu fast food ja áddjás árbebiebmu
Anna Morottaja láve dávjá málestit biergomáli, guollebuđeha dahje steikejuvvon guoli.
Go guliid ludde ja čuohppá gárvvisin galbmasii, daid lea álki steiket dalle go lea borranmiella.
Go ieš bargá de diehtá, mii dasa lea biddjon.
Das eai leat mirkkot, seailluhanávdnasat dahje ivnnit.
nubbi fas lea Anna Morottaja ruoktu.
Dálvit buolaš čákŋá sisa 40 jagi boares dálu nurkkiin.
Uvssaid ja lásaid skoađásteami lassin sáhttá lieggasa doalahit siste vugiin, mii lea oahpis daid áiggiin, go sámit orro vel goađis: go olgoseinniide hoigá muohttaga, buolaš bissu olgun.
Jávrris son hálláge ráhkisvuođain.
Mu jávri.
Dáppe son lea juo mánnán sugadan áhčiinis.
Go áhčči boarásmuvai, son ii šat bastán čuožžut fatnasis firpmiiguin iige rohttestit mohtora johtui.
Nu áhčči álggii suhkkin ja nieida rassagođii firpmiiguin.
Dieđán, gosa galgá giđđat suohpput ja gos fas čavčča bealde leat gođđansajit.
Jávri lea leamašan munnje buorre.
Mas sáhttá luohpat?
Loahpaloahpas ekologalaš válljejumiid ektui galgá smiehttat, mii lea jierpmálaš.
Morottaja ruovttus lea 12 kilomehtera mátki Anára márkanii.
Válddášii vaikko táksse goas nu ja finašii gávppis ja oasttášii mánotbadjái buot, muhto ii dakkára viša.
Daid mátkkiid sáhttá johtit biillain dahje togain.
Muhto jos sutnje fálašedje livđe-tuvrra Pariisii dahje vaikko logaldallama eamiálbmotgielaid semináras gos nu máilmmis, ja son dieđášii, ahte su muitalus sáhtášii veahkehit eará eamiálbmogiid, dalle son sáhttá guorahallat spiehkastit mearrádusas.
Vaikko orrun ja johtin ii leat álo nu ekologalaš, Anna Morottaja figgá eará smávva válljejumiiguin uhcidit iežas ekologalaš luotta.
Son kompostere biobázahusaid ja máhcaha boahtaliid ja metállaid ođđasitatnui.
Elrávnnji seastima dihte son doallá visttis lieggasa sullii 18 ceahkis.
Vai bivvá, galgá garvodit.
Anna Morottaja gal diehtá, ahte su ekologalaš válljejumit eai okto gájo máilmmi.
Son goittotge luohttá dasa, ahte ovdamearka lea fápmun ja ahte váikkuhus oidnošii goittotge su lagaš birrasis.
Anna Morottaja livđe Ristin-siesá
Plastihkka hárdá
Okta ášši, mii dálá áiggis hárdá, lea plastihkka.
Dálvebiktasiinge lea dán áigge plastihkka dahje eará syntehtalaš ávdnasat, mat eai eanaiduva.
Jos dat ráigánit, dat eai šat jeage čázi ja biekka nu bures go ođđa gárvvut.
Anna Morottaja lea guorahallan, ahte modearna dálvebiktasiid sadjái sáhtášii gal gárvodit liegga sámebiktasiidda.
Sáhttet gean nu mielas leat boaresáigásaččat, muhto lehkos.
Šoavllis sámegárvvutge eai vuoitte gummestevveliid.
– Nuvttohat eai jeage čázi.
Dán áigge go manná juoŋastit jieŋa ala, lea oppa áigge čáhci.
Dat leat maid ráhkaduvvon plastihkas.
Dološ áiggiid bummolullofirpmiid guolit oidne buorebut go dálá firpmiid, danin dat eai bivdán nu bures.
Gákti čatná olbmuid oktii 
Gávttiin olmmoš ovddasta sihke iežas álbmoga, ruovttuguovllu ja bearraša.
Sođiid maŋŋá gávttiid geavahišgohte uhcit.
Eváhkus olbmot oahpásmuvve oarjemáilmmi biktasiidda ja dat šadde máŋgasis árgabivttasin.
Sámebiktasiid geavaheapmi geahppánii ain eanet ásodatskuvllaid áigge.
Alatorvinen árvala, ahte gákteárbevieru botkii maid giellamassin, man ovddit buolva lea vásihan.
Jáhkán, ahte gávtti leat geavahišgoahtán ođđasit dan mielde, go olbmot leat háliidan oahpahallat giela ođđasit, smiehttá Alatorvinen.
Maiddái son lea oahpahallan iežas soga giela skuvllas.
Dán áigge Alatorvinen sámásta áhkuinis.
Guoibmi Ari Huovinen maid ádde giela, muhto sutnje ii leat leamaš nu álki ieš sámástišgoahtit.
Johanna Alatorvinen goarru gávttiid sihke alcces ja guoibmásis.
Sámebiktasiid atnet stuorát árvvus dál go bára váhnemiid nuorravuođas.
Eadni lea oahpahan maiddái nieiddas duddjot, ja dan ánssus Johanna máhttá ieš goarrut gávttiid sihke alcces ja Arii.
Árbevirolaččat anáraš almmáiolbmo gávtti čeabehis leat njunnesuorramat.
Healmmis ja soadjagežiin rukses láđđehearvva vuolde láve oidnot fiskes dearis.
Nissonolbmo gávtti soadjageažis sáhttet leat erohusat sogaid ja duojáriid mielde.
Muhtimat guđđet bajit hearvva eret.
Almmáiolbmuid gávttiin lea álo dušše okta hearva soadjageažis.
Huovinen lea badjealmmái.
Boazobargguin son luohttá árbevirolaš bivuide.
– Dolin leat hutkan buriid biktasiid, go dat heivejit ain geavahussii.
Goikkehat, guolgagistát, luhkka ja kuššát leat dálvit geavahusas measta juohke beaivve ja gálssohatge duollet dálle.
Gávtti cokkan easkka doaluide, muitala Huovinen.
Gákti addá dovddu gullevašvuođas dan servodahkii.
Jos in dovdda buot sámiid dás nuppe beal Deanu, de gákti goittotge ovttasta ja čatná olbmuid oktii.
Áslat-Jon Länsman lea badjealmmái ja fitnodatdoalli.
Su fitnodat fállá eanaš olgoriikka olbmuide vásáhusaid luonddus ja sámekultuvrras.
Iežas barggu bokte son lea gávnnahan, ahte olgoriikkalaččat orrot diehtimin sápmelaččaid birra eanet go suopmelaččat.
Länsman árvala, jusmat olgoriikkaid skuvllain oahpahit eamiálbmogiid birra eanet go Suomas.
Leathan doppege dieđus dakkárat, geat eai dieđe maidige.
Ohcejoga gáktái galgá duorrat holbbi sullii 10–15 mehtera.
Sivi Länsman eadni duddjui headjabárrii njeallječiegat čoarveboaluid mearkan náitaleames.
Gasku lea bihtáš bohcco gaccas.
Alit, ruoksat ja fiskat leat Ohcejoga gávtti árbevirolaš ivnnit, "duottarivnnit".
Áslat-Jon Länsman háliidii iežas gálssohiidda maiddái ruoná, daningo eamit Sivi Länsman lea eret Leammi beahcevuovddis Anára bealde.
Áslat-Jon Länsman lea mánnávuođa rájes geavahan gávtti ja geavaha dan ain vahkkosaččat, ii dušše hávdádusain dahje ávvudemiin.
Almmáiolbmo dálvegahpira siste leat uvjjat.
Áslat-Jon Länsman sávašiige oaidnit gávttiid eanet dáhpáhusain, mat čohkkejit sámiid oktii dahje main muđui livččii heivvolaš coggat gávtti.
Ja gal dat lea somá sámedoaluin, go leat earátge gávttehasat. Lea oktiigullevašvuohta, Magga smiehtada.
Herven lea dávjá gitta duojáris ja gávtti geavaheaddjis.
Eanodaga gákti lea hui čikŋái.
Hearvabáttiid ortnegis leat iežas njuolggadusat.
Daid ii sáhte bidjat mo beare.
Njuorjjonáhkkegahpir lea bivnnuhis dálvegahpir, man Juhán-Tuommá Magga válljii dán háve árbevirolaš gahpira sajis.
Boagán lea hervejuvvon silba- ja gollebáttiiguin.
Go buohkat dán bearrašis čiŋadit buot čábbámus biktasiiddisguin, lea oallelágan hušša.
Gárvodeamis goliha dušše diibmu, muhto dasa ráhkkaneapmi ovddalgihtii váldá áiggi.
Minna Moshnikoff lea duddjon ieš measta buot bearraša gárvvuid.
Dieđusge juoidá lea maid oastán, juoidá árben.
Ovddit eahket son lea vel joatkán mánáid soadjagežiid, go sii leat nu fárttain sturron.
Minna Moshnikoff, Čeavetjávrris eret, oaččui vuosttas nuortalašgávttis nuppelotjahkásažžan.
Dušše veháš dan maŋŋá son deaivvai iežas boahttevuođa isida, stockholmalaš Markus Leinonen jagis 1998. Njealji jagi geažes soai náitaleigga ja Markusis maid šattai Moshnikoff.
Viimmat de moadde jagi dassái Minna Moshnikoff goarostii vel isidiige nuortalašgávtti.
Hálidin goittotge oahpahit Idai áibba álggu rájes, ahte nuortalašbiktasii gullá gahpir amas dárbbašit maŋŋá dáistalit dainna.
Go Ida geavahišgođii gahpira, dat lei sutnje prinseassa kruvdnu, muittaša Minna Moshnikoff.
Nuoramus máná, Riiko, gákti materiálan lea geavahuvvon láđđi sajis bumolullu ja das váilot bearalhearvvat vai biktasa sáhttá dárbbu mielde hoigat bassaladdanmášenii.
Liinni vuolde gávdno eamida gahpir, mii lea ovdal gullan Minna eadnái.
Go dan coggá oaivái, čielgige njuolgá.
Váhnemat muitalit, ahte bearraša mánáide lea earenoamáš dehálaš beassat coggat gávtti badjelii.
Ii livčče oppa vejolaš, ahte muhtin dán bearrašis ii oamastivčče gávtti.
Gákti lea bivttas, mii čatná bearraša oktii - dego Minna-eatni duddjon bearalgovadat, mii govvida bearraša viđa lahtu.
Dat heive buot ávvudoaluide, lehkos dal stuorát feasta dahje unnit ávvudoalut, smiehttá Hetta.
Girkui heive árbevirolaš gákti gahpiriin, muhto festiválaide gal duostá coggat glittergávtti.
Glittergáktige orui álggus vehá erenoamáš, muhto go dovdá árbevieruid, de diehtá, mo lea lohpi heivehit, Hetta oaivvilda.
– Árbevierru lea dehálaš vuolggasadji.
Mu mielas lea hui dehálaš sirdit ja doalahit soga ja bearraša árbevieru biktasiin.
Elli-Marja Hetta lea oahppan goarrut gávttiid eatnistis, guhte fas oahpai árbevieru iežas eatnis.
Bearraša eadni, Tuula-Maija Magga-Hetta, lea gorron oappážagaide sin mánnávuođa rájes sihke gahpiriid, gálssohiid ja bittuid, nuvttohiid ja gávttiid.
Dán áigge Elli-Marja Hetta goarru gávtti ovtta vahkoloahpas, jus fal buot manná bures.
Elli-Marja Hetta viellja Iisko-Jouni Hetta ii láve ieš duddjot.
Son bargá bohccuiguin ja govvida iežas eanetge dujiid áŋgiris geavaheaddjin.
Elli-Marja Hetta lea stuđeren oahpaheaddjin ja bargá dál Sámedikki nuoraidčálli sadjásažžan.
Boahttevuođas son háliidivččii vuoruhit eanet boazobargguid.
– Mánnán geavahin gálssohiid measta juohke beaivve, muhto dán áigge dušše garrasot buollašiin.
Dálvebiktasiid in láve šat nu olu geavahit, go dábálaččat buot doalut ja heajat leat geassit, muitala Iisko-Jouni Hetta.
Gávttiin sáhttet leat earut sogaid ja duojáriid mielde.
Vuohču gávttis eanemus earut leat almmáiolbmuid gávttiin.
Dat lea dego dieđasuorgi.
Magga-Hetta čaimmiha ja smiehttá, man láittas dat livččii, jos buohkat duddjošedje seammaláhkai.
Vuohču nissonolbmo gahpira máŋggat hearvabáttit muittuhit das, ahte Vuohču sogat leat boahtán Giehtaruohttasa ja Guovdageainnu guovllus.
Smávit solju lea Elli-Marja Hettai hui dehálaš.
Su áhkkurohkki skeŋkii dan Hettai vehá ovdal go vádjolii.
Maiddái Hetta sogas jorba boalut muitalit, ahte olmmoš ii leat náitalan.
Vuohču gákti lea oalle nuorra ja danin dan herven ii leat nu čavgadit stáđásmuvvan, smiehttá Elli-Marja Hetta.
Vuohčus geavahit ain muhtun veardde Eanodaga-Guovdageainnu guovllu gávtti, muitala Elli-Marja Hetta.
– Eadni ja áhčči leaba geavahan dan eandalii nuorran.
Dáppe dihto sogain geavahit guktuid.
Mus leat maid Guovdageainnu guovllu boaresmállet láđđegávttit, mat leat ulloláiggiiguin hervejuvvon.
Das dat lea loahpaloahpas šaddan dakkárin, go dat dán áigge lea.
Gákti lea Hettai ráhkkásamos ja deháleamos bivttas.
Dat muitala sámevuođas ja dainna olmmoš ovddasta Sámi, iežas ruovttuguovllu, bearraša ja soga.
Gálssohat suddjejit aŋkke čippiid buorebut go dálvebuvssat, muitala Iisko-Jouni Hetta.
