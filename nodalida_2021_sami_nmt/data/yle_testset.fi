Minun järveni Saamelaisen metsästäjä-keräilijän lähiruoka tulee 2010-luvullakin luonnosta.
INARI Muddusjärven jäällä maailma hohtaa kauttaaltaan valkoisena.
Vain niemenkärjen puuraja erottaa taivaan järven jäästä.
Eletään tammikuun viimeisiä päiviä.
Edellisviikon paukkupakkasten jälkeen elohopea on yhä 20 pakkasasteen tuntumilla.
Kaamos on juuri päättynyt ja nousevan auringon säteet alkavat hiljalleen värjätä taivasta.
Anna Morottaja kairaa jäähän reikiä ja sahaa niiden kautta avannon.
Hän valmistautuu perinteiseen talvikalastukseen, juomustukseen.
Se vaatii tarkkoja liikkeitä.
Järvi on ollut minulle hyvä.
Anna Morottaja, 49, on perheen kahdesta lapsesta nuorempi.
Koulutus ei mennyt hukkaan.
Morottaja ryhtyi inarinsaamen kielen ja kulttuurin opettajaksi.
Jo lapsena Anna Morottaja kulki veljensä kanssa hillajängällä vanhempiensa mukana.
Isän ja äidin hillastaessa sisarukset tulistelivat jängän vieressä ja söivät kuivalihaa.
Marjareissuihin tottui ja aikuisiällä siitä tuli tapa.
Marjastuksessa pääsee helposti sellaiseen hulluteen.
Muutaman päivän jälkeen on koko ajan kerättävä.
Morottaja kerää marjoja niin paljon, että pärjää niillä talven yli.
Siinä ei ole myrkkyjä, säilöntäaineita tai väriaineita.
Luonnollista pikaruokaa ja aikaa vievää perinneruokaa
Anna Morottaja tekee usein helposti valmistettavaa lihakeittoa tai paistettua kalaa.
Kun kalat fileoi valmiiksi pakkaseen, ne valmistaa nopeasti sitten kun on tarvis.
Kun itse pyytää ja tekee ruokansa, tietää, mitä siihen on laitettu.
Siinä ei ole myrkkyjä, säilöntäaineita tai väriaineita.
Toinen on Anna Morottajan koti.
Talvipakkasilla kylmä hiipii sisään 40 vuotta vanhan talon nurkista.
Ovien ja ikkunoiden tiivistämisen lisäksi on lämmönkarkauksen estämiseksi olemassa perinteinen konsti, joka on peruja ajoilta, jolloin asuttiin vielä kodassa: kun seinät vuoraa lumella, pysyy viima ulkona.
Muddusjärvestä Morottaja puhuu rakkaudella.
Minun järveni.
Täällä hän on lapsesta saakka soutanut isänsä kanssa.
Vanhetessaan isä ei enää kyennyt seisomaan veneessä verkkojen kanssa eikä vetämään moottoria käyntiin.
Niinpä isä asettui airoihin ja tytär ryhtyi laskemaan verkkoja.
Tiedän, minne laskeat verkot keväällä ja mistä kutupaikat löytyvät syksyllä.
Järvi on ollut minulle hyvä.
Mistä voi luopua?
Loppuviimein ekologisten valintojen suhteen on mietittävä, mikä on järkevää.
Morottajan kotoa on noin 12 kilometrin matka Inarin kirkonkylälle.
Taksilla voisi käydä kaupassa ostamassa kuukaudeksi kaiken tarpeellisen, mutta ei sellaista viitsi.
Matkat voi taittaa autolla ja junalla.
Mutta jos eteen tulisi livđe-keikka Pariisiin tai vaikka luento vähemmistökielten seminaarissa jossain kauempana ja Morottaja tietäisi, että hänen tarinansa voisi auttaa muita alkuperäiskansoja, silloin lentomatkaa voi harkita.
Vaikka asuminen ja liikkuminen ei aina ole kovin ekologista, pyrkii Anna Morottaja muilla pienillä valinnoilla pienentämään hiilijalanjälkeään.
Hän kompostoi biojätteet ja kierrättää pullot ja metallit.
Sähköä säästääkseen hän pitää sähkölämmitteisen asuntonsa noin 18 asteessa.
Tarkeneminen on pukeutumiskysymys.
Anna Morottaja tiedostaa, että hänen ekologiset valintansa eivät yksinään pelasta maailmaa.
Hän kuitenkin luottaa esimerkin voimaan ja siihen, että vaikutusta voi olla hänen lähiympäristöönsä.
Anna Morottaja livđaa tätinsä Ristinin
Muovi tuottaa harmaita hiuksia
Yksi asia, mikä nykyajan elämänmenossa harmittaa, on muovi.
Esimerkiksi talvivaatteissa on muovia ja muita synteettisiä aineita, jotka eivät maadu.
Jos niihin tulee reikä, eivät ne pidä enää vettä tai tuulta niin hyvin kuin uudet.
Anna Morottaja on pohtinut, että modernit talvivaatteet voisi korvata perinteisillä saamelaisilla vaatteilla.
Ne ovat sellaisia kuin ovat, jonkun mielestä ehkä vanhanaikaisia, mutta olkoot.
Kosteissa oloissa saamenvaatteet eivät kuitenkaan voita yhtä nykyajan keksintöä, kumisaappaita.
– Nutukkaat eivät pidä vettä.
Juomustamaan mennessä jäällä on nykyään aina vettä.
Niidenkin valmistamiseen on käytetty muovia.
Aikoinaan puuvillalangasta tehdyt verkot näkyivät vedessä nykyajan verkkoja herkemmin, eivätkä ne pyytäneet yhtä hyvin.
Saamenpuku sitoo ihmiset yhteen 
Saamenpuvun kantaja edustaa kansaansa, kotipaikkaansa ja perhettään.
Saamenpuvun käyttö arkivaatteena väheni sotien jälkeen.
Evakkomatkalla tutuksi tulleet länsimaiset vaatteet jäivät monella arkikäyttöön.
Puvun käyttö väheni entisestään asuntolakouluaikana.
Alatorvinen arvelee edellisen sukupolven kokeman kielen menetyksen myös osaltaan katkaisseen perinteen.
Ehkä sen myötä, kun ihmiset ovat halunneet opiskella kielen uudelleen, myös pukua on alettu käyttää uudestaan, pohtii Alatorvinen.
Hänkin on opiskellut isovanhempiensa kielen koulussa.
Nykyään Alatorvinen puhuu mummonsa kanssa vain inarinsaamea.
Puoliso Ari Huovinen ymmärtää kieltä, mutta puhumaan alkaminen on hänelle vaikeaa.
Johanna Alatorvinen ompelee puvut sekä itselleen että puolisolleen.
Saamenpukujen arvostus on pariskunnan vanhempien nuoruudesta noussut.
Äiti on opettanut myös tyttärensä ompelemaan, ja sen ansiosta Alatorvinen ompelee nykyään puvut sekä itselleen että puolisolleen.
Perinteisesti inarinsaamelaisen miehen puvun kauluksessa on sahalaitaisia verkakoristeita.
Helmassa ja hihansuissa punaisen verkakoristeen alta pilkistää tavallisesti keltainen verka.
Naisen puvun hihansuun koristeissa voi olla suvuittain ja tekijöittäin eroja.
Jotkut jättävät ylemmän koristeen pois.
Miehen puvussa on aina yksi koriste hihansuussa.
Huovinen on poromies.
Porotöissä hän luottaa yhä perinteisiin talviasusteisiin.
– Aikoinaan on keksitty hyvät vaatteet, kun ne on vieläkin ihan käyttökelpoisia.
Karvakengät, koipikinttaat, luhka ja kaulaliina on talvella käytössä lähes päivittäin ja säpikkäätkin, eli poronkarvaiset säärystimet, silloin tällöin.
Varsinaisen takin puen vasta juhliin, kertoo Huovinen.
Puku antaa tunteen kuulumisesta tähän yhteisöön.
Vaikka en tuntisikaan kaikkia saamelaisia toisella puolen Tenoa, saamenpuku kuitenkin yhdistää ja sitoo ihmiset yhteen.
Áslat-Jon Länsman on poromies ja yrittäjä.
Ohjelmapalveluyrityksensä kautta hän tarjoaa lähinnä ulkomaalaisille matkailijoille luonto- ja saamelaiskulttuurielämyksiä.
Työnsä kautta hän on havainnut, että ulkomaalaiset tuntuvat tietävän saamelaisista enemmän kuin suomalaiset.
Länsman arvelee, josko ulkomailla opetetaan kouluissa alkuperäiskansoista enemmän kuin Suomessa.
Toki on niitäkin, jotka eivät tiedä mitään.
Helmaan kiinnitettävää hulpaa poimutetaan vajaasta kymmenestä metristä parhaimmillaan 15 metriin.
Avioitumisensa merkiksi pariskunta pukee vyön, jossa on neliskulmaiset napit.
Niiden keskustaa koristaa pala koparaa.
Sininen, punainen ja keltainen ovat perinteiset Utsjoen puvun värit, "tunturivärit".
Áslat-Jon Länsman halusi säpikkäisiinsä vihreää, sillä vaimo Sivi Länsman on kotoisin Lemmenjoen mäntymetsästä Inarin puolelta.
Áslat-Jon Länsman on lapsesta saakka pukeutunut saamenpukuun ja puku on yhä käytössä viikoittain, ei vain hautajaisissa ja juhlissa.
Miehen talvilakki täytetään höyhenillä.
Áslat-Jon Länsman toivoisikin näkevänsä saamenpukuja enemmän tapahtumissa, jotka kokoavat saamelaisia yhteen tai joissa muuten olisi sopivampaa pukeutua saamenpukuun.
Juhlissa yhdessä muiden saamenpukuisten kanssa vaate luo yhteenkuuluvuuden tunnetta.
Koristukset ovat yleensä käsityöntekijän ja käyttäjän mieltymysten mukaiset.
Enontekiön puku on saamenpuvuista koristeellisin.
Koristenauhojen järjestyksellä on merkitystä.
Niitä ei voi laittaa vierekkäin summanmutikassa.
Hylkeennahkalakki on suosittu talvilakki. Juhán-Tuommá Magga valitsi tällä kertaa sen perinteisen lakin sijaan.
Pyöreät hopeanapit sekä hopeiset ja kultaiset nauhat koristavat vyötä.
Kun viisihenkinen perhe pukeutuu parhaimpiinsa, käy melkoinen kuhina.
Pukeutumiseen kenkien laittamista lukuunottamatta menee noin tunti, mutta vaatteiden valmistelu käyttöä varten ottaa oman aikansa.
Minna Moshnikoff on ommellut lähes kaikki perheen asuista ja niiden osista omin käsin.
Toki jotain ostettua tai perittyäkin löytyy.
Edellisenä iltana hän on ratkonut lasten pukujen kasvunvaroja käyttöön ja silittänyt paitoja.
Sevettijärveltä lähtöisin oleva Minna Moshnikoff sai ensimmäisen kolttasaamelaisen pukunsa parikymppisenä.
Vain vähän myöhemmin hän tapasi tulevan aviomiehensä, tukholmalaislähtöisen Markus Leinosen vuonna 1998, josta tuli hänestäkin neljän vuoden kuluttua avioliiton myötä Moshnikoff.
Viimein muutama vuosi sitten Minna Moshnikoff ompeli miehelleen kolttasaamelaisen puvun.
Halusin kuitenkin opettaa Idan ihan alusta alkaen siihen, että kolttapukuun kuuluu lakki, ettei tarvitse teini-ikäisenä alkaa tappelemaan.
Kun Ida aloitti lakin käyttämisen, se oli hänelle prinsessan kruunu, Minna Moshnikoff muistelee.
Perheen kuopuksen, Riikon, puku on tehty poikkeuksellisesti puuvillasta perinteisen verkan sijaan, eikä siinä ole helmikoristeita, jotta leikin tiimellyksessä tahriintuneen puvun voi tarvittaessa pesaista pesukoneessa.
Huivin alta paljastuu ylväs vaimon lakki, joka on alun perin ollut Minna Moshnikoffin äidillä käytössä.
Sen nostaminen päähän saa selänkin suoristumaan.
Vanhemmat kertovat perheen lapsille olevan valtavan tärkeää, että he saavat laittaa saamenpuvun ylleen.
Ei tulisi kuuloonkaan, ettei jollain perheenjäsenellä olisi saamenpukua.
Puku on perhettä yhdistävä tekijä – aivan kuten Minna-äidin tekemä helmikuvio, joka kuvastaa kaikkia viittä perheenjäsentä.
Se käy jokaiseen juhlaan, oli sitten suuret tai pienet pidot, miettii Hetta.
Kirkkoon käy perinteikäs puku lakin kanssa, mutta festivaaleilla voi kulkea rohkeasti glitterpuvussa.
Hetta kertoo, että aluksi glitterpuku tuntui varsin erikoiselta ajatukselta, mutta kun tuntee perinteet, uskaltaa niiden sallimissa rajoissa tehdä erilaisia valintoja.
– Perinne on tärkeä lähtökohta.
On tärkeää, että suvun ja perheen perinne siirtyy ja säilyy puvuissa.
Elli-Marja Hetta on oppinut saamenpuvun ompelun äidiltään, joka puolestaan oppi taidon omalta äidiltään.
Perheen äiti, Tuula-Maija Magga-Hetta, on ommellut sisaruksille lapsesta saakka niin lakit, säpikkäät, karvakengät kuin saamenpuvut.
Nykyään Elli-Marja Hetta ompelee oman pukunsa yhdessä viikonlopussa, mikäli kaikki menee hyvin.
Elli-Marja Hettan veli Iisko-Jouni Hetta ei tee itse käsitöitä.
Hän saa elantonsa poroelinkeinosta ja kuvaa itseään ennemminkin käsitöiden suurkuluttajaksi.
Elli-Marja Hetta on opiskellut opettajaksi ja työskentelee nyt Saamelaiskäräjien nuorisosihteerin sijaisena.
Tulevaisuudessa hän haluaisi enemmän panostaa poroelinkeinoon.
– Lapsena käytin säpikkäitä lähes päivittäin, mutta nykyään vain kovimmilla pakkasilla.
Talvivaatteita ei tule kovin usein enää puettua, kun yleensä kaikki juhlat ja häät ovat kesällä, kertoo Iisko-Jouni Hetta.
Saamenpuvuissa on usein suvuittain ja tekijöittäinkin tunnistettavia eroja.
Vuotson puvussa eroja on eniten miesten puvussa.
Se on kuin tieteen laji.
Magga-Hetta naurahtaa ja miettii, kuinka tylsää olisikaan, jos kaikki tekisivät tismalleen samanlaisia vaatteita.
Vuotsolaisen naisen lakin koristenauhat, jotka ovat ominaisia Käsivarren ja Kautokeinon puvuille, muistuttavat Vuotson sukujen historiasta.
Pienin risku on Elli-Marja Hettalle rakas.
Hän sai sen isoäidiltään vain vähän ennen tämän kuolemaa.
Nahkavyön pyöreät napit kertovat, ettei kantajansa ole vielä naimisissa.
Vuotson puku on verrattain nuori ja siksi sen koristelut eivät ole niin tiukasti vakiintuneet, pohtii Elli-Marja Hetta.
Vuotsossa käytetään yhä jonkinverran Enontekiö-Kautokeinon alueen pukua, kertoo Elli-Marja Hetta.
– Äiti ja isä käyttivät sitä myös etenkin nuorena.
Joissain suvuissa käytetään molempia.
Minullakin on Kautokeinon alueen vanhanmallisia verkapukuja, jotka on koristeltu villalangoin.
Siitä puku on muotoitunut sellaiseksi kuin se on tänä päivänä.
Saamenpuku on Elli-Marja Hettalle rakkain ja tärkein vaate.
Se kertoo paitsi saamelaisuudesta, myös alueesta, josta on kotoisin.
Säpikkäät suojaavat polvia kylmältä paremmin kuin toppahousut, kertoo Iisko-Jouni Hetta.
